---
layout: post
post: true
title: Vite entropiche
---
Carichiamo di senso l'esistenza perché diamo priorità al *significato*. Non la vogliamo una vita senza senso. Vogliamo il fine ed il mezzo, la causa e l'effetto. Non vogliamo smettere di *credere*, di credere alla grandi cose, ai destini, agli dei e alle buone sorti. Ma la vita è ben altro: il nostro è un lato apollineo di misure standard, e se la vita ci sembra spilorcia forse è perché le chiediamo troppo.
Noi siamo tutti i nostri tentativi di sopravvivenza, le nostre prove di bellezza e bravura, i nostri piccoli patti col mondo. Siamo i nostri giorni rimandati, il conteggio del tempo guadagnato, siamo tutta la nostra presunta immortalità. Le rotelle dentate del mondo. A poco serve bloccare l'urlo in gola, siamo mancanza di rifiuto, siamo la nostra migliore affettazione nella lotta per l'esistenza. Siamo tutto ciò che abbiamo da perdere. Se la vita sembra davvero troppo spilorcia, forse è perché non l'abbiamo mai ringraziata a dovere: pensiamo sia sempre troppo presto per morire.
