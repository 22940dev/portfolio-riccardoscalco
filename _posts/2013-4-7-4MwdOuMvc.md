---
layout: post
post: true
title: Incontinenze
---
Nel parlare di sé a vanvera, senza cioè che sia questo lo scopo preciso, si siede in una posizione instabile, come la matita sulla sua punta. Facilmente si scivola nel lamento (*così fan tutte le vittime della vita*) o, in opposta direzione, in quella esaltazione di fatti ed emozioni vomitate dal frivolo compiacimento di sè, che di tanta gloria si è invece affamati. Vogliamo essere importanti, vogliamo ammirazione ed invidia. Non può non strappare un sorriso l'idea bislacca di far della propria morale un principio dotato di universalità, quando invece tutto ciò che è morale è per necessità *locale*, nel tempo e nello spazio, e soggettivo, è anche il frutto di una *realtà personale*. Si può parlare di sé anche parlando d'altro, con pudicizia, con la dovuta depurazione. In fondo che cos'é un pensiero se non il risultato di una digestione? A chi non si trattiene: è forse perché non si ha ancora imparato a farlo? Si ricordi che sono i più piccini ad essere incontinenti.
