---
layout: post
post: true
title: Delle passioni
---
Il sogno di ogni uomo è fare della propria passione il proprio lavoro. Su questo punto io ho una mia personale verità: *il gioco non vale la candela*. Per quanto mi riguarda, la passione ha bisogno di spensieratezza, del *fare per passione* e cioè di un fare che sia disinteressato. Tale necessità si sposa male con un’altra, la necessità di sopravvivenza, ed è superfluo ribadire che tutti noi siamo *interessati* a vivere; è solo dei pazzi e dei ricchi il privilegio di non preoccuparsene.