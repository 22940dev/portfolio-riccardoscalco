<!DOCTYPE html>
<html>
	<head>
	<meta charset="utf-8"> 
	<title>Irbis Bokanovsky Blog</title>
    <meta name="author" content="Riccardo Scalco">
    <meta name="viewport" content="width=device-width, initial-scale=1.0">
    <link rel="alternate" href="/atom.xml" type="application/atom+xml" title="Irbis Bokanovsky Blog">
	<link rel="icon" href="/favicon.ico">
	<link rel="stylesheet" href="/normalize.css" type="text/css">
	<link rel="stylesheet" href="/styleblog.css" type="text/css">
    <!--<script src="//ajax.googleapis.com/ajax/libs/jquery/1.9.1/jquery.min.js"></script>-->
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-28849332-3', 'riccardoscalco.github.io');
  ga('send', 'pageview');

</script>
    </head>
  <body id="top">
    <div class="head">
    <p>Irbis Bokanovsky Blog 2.0 --- Quel che qui è scritto non è vero e non è falso.</p>
    <!--<a href="mailto:riccardo.scalco@gmail.com"><i class="icon-envelope"></i></a>-->
    <a href="https://twitter.com/0Tjo6GuSbx"><i class="icon-twitter"></i></a>
    <a href="http://riccardoscalco.github.io/atom.xml"><i class="icon-rss"></i></a>
    <!--<p style="text-align:right">(All rights reserved)</p>-->
    </div>
    <div id="cont" class="container">
    
  
  <article>
      <h1>Carne fresca</h1>
      <time>19 Jul 2013</time>
      <a href="/rAmlwPS5D.html"><i class="icon-link" style="color:#36454f"></i></a>
      <p>Il determinismo sfrenato non è che una <em>debolezza</em>, sapora di metafisica ed è per spiriti golosi, senza freni alla lingua. Ad esso si può solo credere, nulla di più, ed è utile a null’altro che a rispondere senza fatica alla domanda “siamo dunque liberi?”. Ma questa domanda necessita di linguaggio fresco, nuove idee, nuovi concetti. Qui finora abbiamo fatto come quell’uomo che cerca la chiave perduta solo sotto il lampione, perché lì solo c’è luce. Per inciso, il determinismo è una proprietà matematica soddisfatta da alcune teorie fisiche.</p>

  </article>
  

  
  <article>
      <h1>L’uomo moderno</h1>
      <time>19 Jul 2013</time>
      <a href="/mwSwzteSN.html"><i class="icon-link" style="color:#36454f"></i></a>
      <p>L’uomo moderno è un eterno adolescente, curioso ed affamato di vita. Egli vuole nuove esperienze, ha uno sguardo sul mondo intero, una visione d’insieme sulla dimensione uomo. L’uomo  moderno è individualista, single e cittadino.  Ama per gioco e non si preoccupa del futuro, vive alla giornata, gode la vita ora. Non dipende dalle cose, preferisce la leggerezza alla proprietà. La libertà è per lui libertà di fare e disfare senza interessi, l’uomo moderno è artista ed inventore, non vuole capire il mondo ma vuole creare il mondo, verità comprese. Egli vorrebbe anche restare giovane e magari morire giovane, inoltre detesta la debolezza di spirito, le dottrine e la massa. All’uomo moderno non piace schierarsi, è neutrale ed internazionale. Egli seleziona i piaceri, preferisce dir di no, preferisce il digiuno e le digestioni facili. L’uomo moderno guarda e tocca ma non compra. E’ un ottimo consumatore d’informazione, e di nient’altro. Egli è sociale, poco riservato e piuttosto indifferente all’opinione altrui, non teme ma ama le emozioni. L’uomo moderno è di una complessa semplicità, ha il respiro lento e la mente lucida, è fatto di pochi valori, per nulla eroico, santo o geniale. L’uomo moderno avvalora le proprie e le altrui caratteristiche, ne vede il bello, e si lamenta poco. Questo è l’uomo che sta nascendo ora nelle città, per l’uomo passato l’uomo moderno ha poco senso.</p>

  </article>
  

  
  <article>
      <h1>Nichilismo compiuto</h1>
      <time>19 Jul 2013</time>
      <a href="/mUqwfNm2t.html"><i class="icon-link" style="color:#36454f"></i></a>
      <p>Il valutare le affermazioni, di qualunque natura esse siano, senza alcuna pretesa di veridicità ha un non trascurabile effetto collaterale, ossia la conseguente svalutazione di ogni tradizione. Ciò vale ancora più per chi era avvezzo al religioso ed al metafisico ed ora, sbarazzatosi delle fondamenta della sua logica e del cardine della sua realtà, non vede ragione alcuna per trattenere alcunché e vorrebbe così sbarazzarsi di tutto. Questo accade perché ormai nulla ha più valore o, per essere onesti, nulla ha più <em>quel</em> valore.
Questo è il nichilista incompiuto, il quale ha almeno  tre caratteristiche: poca memoria, giacché nulla vale più la pena di essere ricordato, disattenzione nella conservazione dei beni materiali, perché solo l’immateriale è importante,  e disinteresse verso la storia e le arti, cioé verso l’uomo. Superati questi tre limiti si sarà compiuto il nichilismo.</p>


  </article>
  

  
  <article>
      <h1>Ad ogni modo</h1>
      <time>19 Jul 2013</time>
      <a href="/OiCQMMmRi.html"><i class="icon-link" style="color:#36454f"></i></a>
      <p>L’ardente spirito chiede libertà, spensieratezza, chiede di poter avvampare di tanto in tanto, senza avviso, fuori orario. Domanda di essere acchiappato quando viene, così com’è. Vorrebbe farsi beffa di ogni impegno, rubare il posto e il piatto, vorrebbe essere figlio unico. Mordace e vanitoso, fa di tutto per partire diritto ed arrivare storto, vuole mostrarsi avente vita propria. Con esso si <em>convive</em>, al massimo grado si diventa buoni amici, come con il proprio passo, che qualora si ponga attenzione nel mettere un piede innanzi all’altro perde ritmo e sicurezza.</p>

  </article>
  

  
  <article>
      <h1>Laconicità incarnata</h1>
      <time>19 Jul 2013</time>
      <a href="/B4G9tDMGn.html"><i class="icon-link" style="color:#36454f"></i></a>
      <p>La concisione è un valore emergente. La capacità d’essere brevi, sintetici, eppur chiari.  Ad ogni parola il suo perché, come le tessere di un mosaico. Per capire e farci capire, esigiamo e garantiamo precisione ed essenzialità.</p>

  </article>
  

  
  <article>
      <h1>Della bontà</h1>
      <time>12 Jul 2013</time>
      <a href="/DolWjBbCV.html"><i class="icon-link" style="color:#36454f"></i></a>
      <p>Dal fatto che di ciascuno di noi si possa dire almeno una cosa che sia spregevole, dall’osservazione che questo capiti assai  raramente ed assumendo che di persone buone ce ne siano gran poche, concludo che l’uomo è piuttosto tollerante, e ottuso, giacché potrebbe essere molto più acuto e ferire con relativa facilità. Gli acuti tolleranti sono <em>i buoni</em>.</p>


  </article>
  

  
  <article>
      <h1>Il secondo dardo di cupido</h1>
      <time>12 Jul 2013</time>
      <a href="/BzCQUKD5i.html"><i class="icon-link" style="color:#36454f"></i></a>
      <p>L’opinione difesa ad unghie sguainate vuole immediato assenso, una subitanea vittoria, ma merita diffidenza. Con la passione dell’amore, essa lotta all’ultimo sangue in nome di una verità presa per vera. La deduzione, come il dardo, può trafiggere, ma è la mano della premessa a lanciare, ed essa cede non alla forza ma alla diplomazia, può bastare un “Tu cosa intendi con … ?” ed ecco che mancano le parole là dove non si sa che dire.</p>

  </article>
  

  
  <article>
      <h1>Per le allodole</h1>
      <time>08 Jul 2013</time>
      <a href="/tqC3ErpO8.html"><i class="icon-link" style="color:#36454f"></i></a>
      <p>Il concetto del <em>self made man</em> e’ semplicemente un errore. In che modo un uomo potrebbe essersi fatto da sé se nemmeno sarebbe uomo se non fosse cresciuto tra gli uomini? Ciò che aiuta l’intraprendenza, sia essa nel lavoro, nella tecnica o nelle arti, è un insieme di fattori che sta fuori dal campo delle proprie responsabilità, ed è chiaro che la suddetta filosofia ammalia per la sua elementarità spiriti altrettanto elementari.  Essa racchiude in una sola parola il totale di meriti e fortune di una vita, ed è condivisa da coloro che preferiscono accettare senza riserve che se la sorte è stata loro favorevole o contraria devono ringraziare o colpevolizzare solo loro stessi.</p>

  </article>
  

  
  <article>
      <h1>Shabang</h1>
      <time>08 Jul 2013</time>
      <a href="/TxkCznI32.html"><i class="icon-link" style="color:#36454f"></i></a>
      <p>Tra le righe, fra aforismi e dialettica, il filosofo cela che, in fondo, non ha niente di meglio da dire. Manca di quel contenuto che basta a se stesso, che e’ meglio detto senza mezzi termini, semplicemente. Ed è questo il modo <em>più semplice</em> per interpretare i pensieri filosofici.</p>

  </article>
  

  
  <article>
      <h1>Inespressioni epistemiche</h1>
      <time>08 Jul 2013</time>
      <a href="/TACUtXWGL.html"><i class="icon-link" style="color:#36454f"></i></a>
      <p>Si potrebbe pensare che il pensiero scientifico non sia in fondo che un processo di <em>emendazione dall’errore</em>, una sorta di continua revisione del linguaggio: un cucire la trama là dove c’è lo strappo, un allentare dove tira, uno stringere dove non serve ed un creare dove manca. Ma in una tale visione manca un ingrediente peculiare del processo conoscitivo, ossia l’interpretazione dell’errore non come difetto ma come latenza, come <em>inespressione</em>. Dove c’è l’errore c’è lavoro - così pensa lo scienziato, egli non fugge l’errore bensì lo rincorre! E volendo fare giustizia, l’espressione “errore” è infelice, in questo contesto è sinonimo di <em>incoerenza</em> non di sbaglio.</p>

  </article>
  

  
  <article>
      <h1>Definizioni oziose</h1>
      <time>08 Jul 2013</time>
      <a href="/Li8ixHKpK.html"><i class="icon-link" style="color:#36454f"></i></a>
      <p>Non è impossibile definire cosa sia la scienza, in molti ci hanno già provato e potrebbe farlo chiunque, giacché basta sparare una qualche definizione. Quel che è meno facile è spiegare <em>perché</em> si vorrebbe definire <em>la</em> scienza. Dubito che il mondo scientifico trarrebbe un qualche vantaggio dal sentirsi inscatolato in uno schema, nè tantomeno gioverebbe al ricercatore limitare le proprie iniziative a dove arriva la catena, e non oltre. Trovo abbia molto più senso investigare la storia della scienza, riporta l’ego alle giuste dimensioni (al pari di quelle di un qualsiasi biologo evoluzionista) e preserva libertà di respiro.</p>

  </article>
  

  
  <article>
      <h1>Ozio non-sense</h1>
      <time>08 Jul 2013</time>
      <a href="/0aKm19VYr.html"><i class="icon-link" style="color:#36454f"></i></a>
      <p>Il dolce far nulla non si pone alcun obiettivo. E se l’assenza di uno scopo implica l’assenza di un senso allora il semplice non-fare diventa non-sense. Tale uguaglianza, cioè la sua premessa, vale per chi è bisognoso di significato, per chi un “per quale ragione fai questo?” esige una chiara risposta. In caso contrario si deve affrontare la <em>mancanza di senso</em>, la quale spaventa, asciuga la bocca e contrae le viscere.</p>

  </article>
  

  
  <article>
      <h1>Cinismo terapeutico</h1>
      <time>01 Jun 2013</time>
      <a href="/sjv0kkKyE.html"><i class="icon-link" style="color:#36454f"></i></a>
      <p>Se il terribile desiderio di togliersi la vita è indotto da uno stato di sofferenza psicologica non più sopportabile, a cui si vuole solo porre termine, una soluzione è <em>educare alla sofferenza</em>: l’idea è di insegnare a sopportare le sofferenze della vita in senso lato, con fatalismo o, spingendosi oltre alla pura e semplice inerzia, giustificando la sofferenza come garanzia di un bene futuro. Per esempio, questo è stato fatto con il Cristianesimo per mezzo dell’invenzione della vita eterna. La vita terrena è diventata così una <em>valle di lacrime</em> da peregrinare in attesa di una vita beata. Un’altra soluzione, meno idiota della precedente, è quella di <em>demolire</em> la sofferenza facendo saltare le assunzioni su cui posa, cioè togliendo loro importanza. Questa è una educazione che va in senso opposto alla prima, qui non si crea una nuova regola, quel che si fà invece è di romperne una di già esistente, quella per cui si è portati a soffrire. E’ questa una educazione al cinismo che non pretende disprezzo,  ma solo indifferenza e che sfrutta la capacità, assai umana, di attaccarsi presto a nuovi valori e nuove verità per rimanere felici. Ben inteso, qui ci vuole ben altro che placida rassegnazione, occorre la potenza di lottare contro concetti morali, mode e da ultimo contro il radicato buon senso.</p>

  </article>
  

  
  <article>
      <h1>Leitmotif</h1>
      <time>01 Jun 2013</time>
      <a href="/n6lzlr5uC.html"><i class="icon-link" style="color:#36454f"></i></a>
      <p>E’ piacevole la sensazione di avere un proposito a lungo termine, una promessa da mantenere che sia fatta di un’incrollabile determinazione innanzi all’evanescente quotidianità. Una morale scolpita da sé con pochi saldi principi, è questo un leitmotif che veste l’esistenza. Favorisce la fatica del decidere di sé, del dedicarsi con disinteresse, lontano da quel che distrae, che piega a sé, che muta il volere in temere e l’attacco in fuga. Il piacere di <em>essere almeno questo</em>, perché questo è ciò che si vuole e si fa. Anche tutto ciò rende liberi.</p>

  </article>
  

  
  <article>
      <h1>Edera</h1>
      <time>01 Jun 2013</time>
      <a href="/NxhYCL0Ch.html"><i class="icon-link" style="color:#36454f"></i></a>
      <p>La Conoscenza è quell’edera di simboli che all’umana azione dà forma. Fiorisce e diffonde, nasce come invenzione, insonne pensata, e s’aggrappa al sostegno di una qualsiasi memoria. Non segue, ma segna la strada, disegnata dalla mano estrosa del caso sull’eterna legge del mutare e selezionare. Un passo oltre il confine ad ogni nuovo <em>trovar le parole</em>. E che vigorosa e feconda armonia nell’associare l’azione alla parola.</p>

  </article>
  

  
  <article>
      <h1>Nudità della natura</h1>
      <time>28 May 2013</time>
      <a href="/PYNmOZQTH.html"><i class="icon-link" style="color:#36454f"></i></a>
      <p>L’uomo veste la natura, con abile sartoria adatta la maglia al profilo sfuggente della capricciosa Signora, e confeziona abiti su misura che tirano e strappano non appena essa abbandona la posa. Una veste per ogni occasione, ora rigida e rigorosa, ora più elastica ed ambigua, libera nel movimento. E nell’indaffarato ricercare nuove stoffe e stili, l’uomo dimentica che sotto la maglia <em>la natura è nuda</em>. Il paziente levigare del tempo nasconde cuciture e rattoppi, logora il tessuto ed assuefà la vista; induce a pensare che la Signora sia nata con le sue vesti, promuovendo così le leggi a <em>leggi di natura</em>.</p>

  </article>
  

  
  <article>
      <h1>Cattiva valutazione</h1>
      <time>23 May 2013</time>
      <a href="/gBHV3egKl.html"><i class="icon-link" style="color:#36454f"></i></a>
      <p>Il problema delle persone è che vogliono essere ricordate, ma la natura non funziona così, prima o poi essa dimentica tutto.</p>

  </article>
  

  
  <article>
      <h1>Motivo d'uguaglianza</h1>
      <time>23 May 2013</time>
      <a href="/b7HSdBOk4.html"><i class="icon-link" style="color:#36454f"></i></a>
      <p>A quelli che riducono i motivi e gli sforzi lavorativi di una persona all’<em>aver buon tempo</em> andrebbe ricordato loro che il tempo scorre uguale per tutti, in questo siamo <em>tutti uguali</em>. Quel che distingue le persone è semmai il modo in cui investono il tempo, e cioè la gelosia con cui lo si custodice, la lucidità con cui lo si organizza ed il coraggio con cui ce lo si prende. Secondo la logica economica il tempo è un bene prezioso, dunque costa caro.</p>

  </article>
  

  
  <article>
      <h1>Il mio cane</h1>
      <time>23 May 2013</time>
      <a href="/ac5mv8bid.html"><i class="icon-link" style="color:#36454f"></i></a>
      <p>E’ così <em>diverso</em> vivere il proprio cane come un membro della famiglia che per qualcuno è considerato <em>sbagliato</em>. Il cane non è un figlio e non è un fratello, è una esperienza nuova, e così forte da rendervi diversi. Ma questo vale solo se <em>si vive</em> il proprio cane, cioè se si sta in <em>stretta convivenza</em>. Due vite ossessivamente sovrapposte, questo comporta il cane. E chi non è pronto e non vuole questo, non è pronto e non vuole il cane. Vorrei sottolineare un semplice fatto troppo spesso trascurato, e cioè che il cane non è un uomo, e in quanto non-uomo non è attendibile nessuna relazione che rispecchi le relazioni tra uomini. Con il cane ci vuole un unico ingrediente, ma il più costoso, ci vuole il  tempo passato assieme. Sarà la vita convissuta e le emozioni condivise a fare di voi due complici nel gioco della vita.</p>

  </article>
  

  
  <article>
      <h1>Indizio di libertà</h1>
      <time>23 May 2013</time>
      <a href="/S3g6IcXdF.html"><i class="icon-link" style="color:#36454f"></i></a>
      <p>La libertà senza rischio è una menzogna: la mancanza di un vincolo offre la prima ma pretende il secondo.</p>

  </article>
  

  
  <article>
      <h1>Immoralità bianca</h1>
      <time>23 May 2013</time>
      <a href="/Nx5EQjudw.html"><i class="icon-link" style="color:#36454f"></i></a>
      <p>Pur non essendo niente, sono il contrario di tutto.</p>

  </article>
  

  
  <article>
      <h1>Delle passioni</h1>
      <time>23 May 2013</time>
      <a href="/DpWkTJ0pm.html"><i class="icon-link" style="color:#36454f"></i></a>
      <p>Il sogno di ogni uomo è fare della propria passione il proprio lavoro. Su questo punto io ho una mia personale verità: <em>il gioco non vale la candela</em>. Per quanto mi riguarda, la passione ha bisogno di spensieratezza, del <em>fare per passione</em> e cioè di un fare che sia disinteressato. Tale necessità si sposa male con un’altra, la necessità di sopravvivenza, ed è superfluo ribadire che tutti noi siamo <em>interessati</em> a vivere; è solo dei pazzi e dei ricchi il privilegio di non preoccuparsene.</p>

  </article>
  

  
  <article>
      <h1>Rifiuto vespertino</h1>
      <time>23 May 2013</time>
      <a href="/23t29KMg2.html"><i class="icon-link" style="color:#36454f"></i></a>
      <p>A causa del lavorare troppo accade di <em>confondere</em> sé con il proprio lavoro, come il corpo con le sue vesti. Alla vista di una persona, non elevata ma bensì <em>ridotta</em> a lavoratore, si vorrebbe chiedere giustizia per l’uomo, l’esilio dalla vita meccanica di cui l’uomo è egli stesso l’artefice. Tuttavia, capita anche di osservare un perfetto matrimonio tra temperamento ed opera, figlio della tenacia o del caso, o magari di una eccezionale capacità di dissimulazione. E tale sintonia fa ritornare il buon umore e la speranza che invero la volontà possa scorrere fluida nell’azione (ma questo, forse, è solo il vizio di un occhio che vede quel che vorrebbe vedere).
Quando sono i fatti a parlare, <em>siamo quello che facciamo</em>, è questa la regola. E’ l’eterno dilemma di un essere che si confonde con il fare. Non sarà una coroncina di carta a fare di noi delle principesse, se ci vergognamo del nostro fare, allora ci vergognamo del nostro essere, e se solo c’è qualcosa che non vogliamo essere, allora c’è qualcosa che non vogliamo fare.</p>

  </article>
  

  
  <article>
      <h1>Vite sospese</h1>
      <time>17 May 2013</time>
      <a href="/opLpjzoge.html"><i class="icon-link" style="color:#36454f"></i></a>
      <p>Mi è stato detto che <em>vivo sospeso</em>, nel vuoto, con nulla che mi sostiene. Avrebbe voluto essere una critica alla mia emancipazione dai concetti assoluti. Non ho bisogno di princìpi guida quali “Dio”, “Verità”, “Realtà”, ergo vivo sospeso, perché non c’è nulla su cui mi poso. Ammetto che l’immagine mi piace, cionondimeno rimane errata. Capita che baso la mia vita sulla salute, sugli affetti, sull’amicizia, lo studio… Questo fa di me una persona più semplice, perché manco della complicazione che invece contraddistingue i sacerdoti del Supremo. Sono uno spirito alleggerito, che per i più pesanti sembra fluttuare.
Mi è stato detto anche che ho torto, ma qui si trascura il fatto che non ho alcuna intenzione di aver ragione. Non ho una bandiera e non ho nulla da difendere, avere l’approvazione della gente non rientra nelle mie ambizioni e, lo ripeto, ho disimparato ad aver bisogno di una sola verità.</p>

  </article>
  

  
  <article>
      <h1>Unica ragione</h1>
      <time>17 May 2013</time>
      <a href="/jXuHxspEB.html"><i class="icon-link" style="color:#36454f"></i></a>
      <p>E’ unica la ragione per cui scrivo: fare di una costellazione di emozioni un atto di forza. E’ solo vita digerita.</p>

  </article>
  

  
  <article>
      <h1>Sintesi epistemologica</h1>
      <time>17 May 2013</time>
      <a href="/IVPShiPmS.html"><i class="icon-link" style="color:#36454f"></i></a>
      <p>In riferimento alla genesi di una teoria, tendo a considerare sinonimi i verbi ‘scoprire’ ed ‘inventare’. Non mi è chiaro <em>perché</em> ci debba <em>essere qualcosa sotto che possa essere s-coperto</em>.</p>

  </article>
  

  
  <article>
      <h1>Modernità</h1>
      <time>01 May 2013</time>
      <a href="/jhOQjvndf.html"><i class="icon-link" style="color:#36454f"></i></a>
      <p>Ogni mattina mi sveglio, mi alzo, e lotto per l’esistenza programmando in python.</p>

  </article>
  

  
  <article>
      <h1>Hinki</h1>
      <time>30 Apr 2013</time>
      <a href="/lHaijccFh.html"><i class="icon-link" style="color:#36454f"></i></a>
      <p>Ho molte idee stropicciate, e non una penna. Il cuore dimentica passato e futuro nel ritornello di una speranza, e se solo avessi saputo che era l’ultima carezza, allora forse la ricorderei meglio.</p>

  </article>
  

  
  <article>
      <h1>Vite entropiche</h1>
      <time>30 Apr 2013</time>
      <a href="/Z9R22fHAx.html"><i class="icon-link" style="color:#36454f"></i></a>
      <p>Carichiamo di senso l’esistenza perché diamo priorità al <em>significato</em>. Non la vogliamo una vita senza senso. Vogliamo il fine ed il mezzo, la causa e l’effetto. Non vogliamo smettere di <em>credere</em>, di credere alla grandi cose, ai destini, agli dei e alle buone sorti. Ma la vita è ben altro: il nostro è un lato apollineo di misure standard, e se la vita ci sembra spilorcia forse è perché le chiediamo troppo.
Noi siamo tutti i nostri tentativi di sopravvivenza, le nostre prove di bellezza e bravura, i nostri piccoli patti col mondo. Siamo i nostri giorni rimandati, il conteggio del tempo guadagnato, siamo tutta la nostra presunta immortalità. Le rotelle dentate del mondo. A poco serve bloccare l’urlo in gola, siamo mancanza di rifiuto, siamo la nostra migliore affettazione nella lotta per l’esistenza. Siamo tutto ciò che abbiamo da perdere. Se la vita sembra davvero troppo spilorcia, forse è perché non l’abbiamo mai ringraziata a dovere: pensiamo sia sempre troppo presto per morire.</p>

  </article>
  

  
  <article>
      <h1>La migliore mortificazione</h1>
      <time>30 Apr 2013</time>
      <a href="/Q4oNfy334.html"><i class="icon-link" style="color:#36454f"></i></a>
      <p>Non smetto mai di disprezzarmi, ma con modestia, e non sarò mai una dimora sicura per me stesso. Sono uno spirito nomade. Mi chiedo: perchè preferire una contraffazione alla propria natura? Ammesso che <em>ci sia</em> una natura. E se così fosse, non esiste una mortificazione migliore del rinnegarsi senza vergogna. Qui le bastonate non sono mai troppe, e se non dalla ragione, allora verranno dalla fisiologia.</p>

  </article>
  

  
  <article>
      <h1>Indicazioni fisiologiche</h1>
      <time>11 Apr 2013</time>
      <a href="/pjw8QKUyJ.html"><i class="icon-link" style="color:#36454f"></i></a>
      <p>Onoriamo il corpo di quelle sofferenze e fastidi che
giornalmente ci procura; con essi egli parla e dovremmo metterci ad ascoltare. Non è
forse chiaro il messaggio? E come potrebbe essere più chiaro? Sta suggerendo la
risposta alla regina delle domande: ci sta dicendo <em>che cosa non siamo</em>. Ad ogni
lamento, a ragion sua, il corpo chiede rispetto verso la propria indole, <em>la tua
indole</em>. Chiede di fare di più, di fare meno, di fare altro. La fisiologia ci
indica la strada, fidiamoci.</p>

  </article>
  

  
  <article>
      <h1>Il primo errore</h1>
      <time>11 Apr 2013</time>
      <a href="/M5nnLdnFZ.html"><i class="icon-link" style="color:#36454f"></i></a>
      <p>La ‘Realtà’ non è che il dio di metafisici e scienziati, e per questa mia
affermazione mi si accuserà di cinismo verso il <em>buon pensare</em>. Il fatto è che
la ‘Realtà’ è come ‘Dio’: è <em>l’unica indiscussa ultima meta</em>.
Qui siamo ancora una volta innanzi all’uomo teso a raggiungere
le proprie fantasie, come se le idee avessero infine un qualche peso.
Ecco che inventiamo delle definizioni morali per soddisfare il bisogno del <em>come
ci si comporta</em>, ed ecco una parola ad esprimere la cieca fede nella necessità,
tanto è il nostro volere che debba pur esserci un <em>come le cose stanno</em>. Se la
‘Realtà’ risponde al perché delle cose, perché questa e non un’altra? Questo è
un altro dio che non vuole un perché sopra di sé. Come chiedere: chi ha creato il Creatore? Sono domande senza risposta, perché il loro senso è <em>troppo umano</em> per
andare oltre al bisogno di certezza. Intendo dire che ‘Dio’ e ‘Realtà’ sono
teorie troppo semplici per esser degne di considerazione, portano subito a
domande mal poste.  Arriverà il giorno in cui l’umanità scaccierà ridendo tanta debolezza, l’uomo passato apparirà preda di un incanto,
dallo spirito ingannato da qualcosa di cui non ci sarà più esigenza e con serenità si metterà la parola fine al primo degli errori.</p>

  </article>
  

  
  <article>
      <h1>C'est la Vie</h1>
      <time>10 Apr 2013</time>
      <a href="/o12Xc7XLz.html"><i class="icon-link" style="color:#36454f"></i></a>
      <p>Chiunque rifletta sull’uomo e, ancor più in là, sulla vita - e lo fa per
natura, sia pure nel modo più indefinito concedibile dall’igiene intellettuale -
ebbene quell’uomo finirà per imporsi una sensibilità amorale ed un certo
disprezzo di sé, se solo vuole volare alto. Il rischio è di dipingere il
mondo a propria immagine. Ed il rischio è di fare in quattro la propria e
l’altrui natura pur di aderire ad un ideale.
Vogliamo fare una scelta <em>amorale</em>? Allora scegliamo di non migliorare,
scegliamo l’indifferenza e il disgusto altrui. Scegliamo di non voler essere amati.
Una scelta amorale è una scelta mostruosa, giacché mostri saremo.
Con più chiarezza: una natura amorale se ne starà lontana dall’uomo e dalle sue
faccende. E tutto questo per non disturbare il proprio volo, per posarsi solo
dove il gelo cristallizza la storia in un’immagine. E’ questo un pensatore
che nei desideri sgonfiati vede la purezza dello spirito. <em>Questa</em> è
la direzione dell’umanità nuova: un uomo che dimentica di vivere perché
troppo preso a dare un senso alla vita prima di calarsi in essa, perso nel
vuoto di un dilemma linguistico. C’est la vie.</p>


  </article>
  

  
  <article>
      <h1>Filosofia dinamitarda</h1>
      <time>08 Apr 2013</time>
      <a href="/hfoDzgx3Q.html"><i class="icon-link" style="color:#36454f"></i></a>
      <p>La filosofia dinamitarda fa gran bene, alleggerisce lo spirito giacché non pensa ad
altro che a distruggere ciò che, in fondo, non appartiene alla nostra
fisiologia.
In questo senso è una forma di tutela, trattiene lo spirito dal <em>credere</em>, dal
prendere quel che è bell’e pronto. La filosofia dinamitarda non cerca la
verità, non vive nella realtà, non vuole migliorarsi, non assegna torti o
ragioni, non pretende d’esser giusta, non ha identità e valori, non scende a
compromessi, non ama e non odia, non viene prima e non viene dopo. La filosofia
dinamitarda non ha di questi bisogni, perché già trabocca di spirito.
Distruggere è il suo solo lavoro, sbugiardare senza pietà.</p>

  </article>
  

  
  <article>
      <h1>Il genio della Chiesa</h1>
      <time>08 Apr 2013</time>
      <a href="/fhwYNuwoL.html"><i class="icon-link" style="color:#36454f"></i></a>
      <p>La Chiesa è il precursore delle moderne tecniche di marketing, in ciò essa ha
dettato il futuro.
Per il prete la Vita stessa è una merce di scambio: se la pecorella vivrà
secondo
la via morale dettata dal buon pastore allora ella guadagnerà
una nuova esistenza, <em>migliore</em> dell’unica vera
vita in suo possesso. Il nuovo prodotto è <em>sempre</em>
migliore del suo predecessore, ed è questo il revival di una storia già sentita
che fa del consumatore moderno l’evoluzione del cristiano tipo.
E così capita che la pecorella indottrinata si compri la vita eterna con la
serena compiacenza di un babbeo.
E la Chiesa è andata oltre, ha fatto della preghiera un martellante assalto alla psiche: ripetizioni identiche a
intervalli regolari, in altri termini <em>pubblicità</em>. Cambia il contenuto ma rimane
la forma, rivelatrice ultima della natura del messaggio.
Le promesse di felicità vogliono una vita in scala di grigi, giacché è necessario prima
soffrire per poi gioire, e morire
per poi rinascere. Occorre cioè creare il <em>bisogno della felicità</em>, questo
lo si induce generando un’immagine di vita storpiata, non
corrispondente all’ideale, al modello offerto, l’unico possibile.
Le nostre sono vite difettate, lontane dal meglio, dal giusto, dal bello e dal
vero, sono vite poco meritevoli, sono vite che dovrebbero ricominciare.</p>

  </article>
  

  
  <article>
      <h1>Moralis</h1>
      <time>08 Apr 2013</time>
      <a href="/Wyib1iRVt.html"><i class="icon-link" style="color:#36454f"></i></a>
      <p>La legge morale è figlia della lotta per la sopravvivenza, poiché un mondo
costante è un mondo <em>semplice</em>. Un ambiente dalle leggi note non
spaventa, rappresenta una base sicura dove crescere, dove prosperare. La morale
è il tentativo di immobilizzare l’universo uomo, affinché risulti più semplice
all’uomo stesso, meno spaventoso perché meno imprevedibile. Ed invero la morale
non è altro che questo: l’uomo che impone leggi a se stesso, l’uomo che vuole
fare dell’uomo una bestia domestica ed abitudinaria; in ultima analisi: il suo
tentativo di conoscersi, di fissarsi una volta per tutte nelle <em>leggi di natura</em>.
Quel che va fatto e quel che non va fatto, ossia quel che uomo è e quel
che uomo non è, ed allora parliamo di umano e disumano. L’etica è in primis una
commedia.</p>

  </article>
  

  
  <article>
      <h1>Caso di Decadence</h1>
      <time>08 Apr 2013</time>
      <a href="/CvbTxXHw3.html"><i class="icon-link" style="color:#36454f"></i></a>
      <p>Offro qui una ricetta pratica per distinguere il sentimento di decadenza, al
fine di scrollarci di dosso polvere e putridume. Ne consiglio un uso risoluto.
Per definizione: quel che meglio sa fare l’oppresso è lamentarsi. La vittima
della vita si nutre di ingiustizie e cattiva sorte, anela alla sconfitta perché
non sa immaginare altro per sé. Per inciso, il perfetto cristiano è un
frignone, subito pronto a farsi compatire (la compassione <em>vive</em> di lagne). Nella
lamentela ravviso stanchezza, debolezza e rinuncia; vedo una vita che non vuole
più vivere. Non lamentiamoci dunque, nulla si addice meno a noi terroristi
dello spirito.</p>

  </article>
  

  
  <article>
      <h1>Dinamica della verità</h1>
      <time>08 Apr 2013</time>
      <a href="/CTR52Lb5M.html"><i class="icon-link" style="color:#36454f"></i></a>
      <p>Oggi ho letto una citazione, recitava: “poco importa che questo sia vero, non
ci crederanno comunque”. Io preferisco il suo opposto: “poco importa che questo
sia falso, ci crederanno comunque”. Ha un tono più onesto, ed occhi meno
sognanti. Troppo spesso è questa e solo questa la dinamica delle verità per
potersi permettere tanta eccitazione; la vita che vuol vivere
santifica l’inganno, ne fa la sua prima pelle.</p>

  </article>
  

  
  <article>
      <h1>L'arte di vivere</h1>
      <time>07 Apr 2013</time>
      <a href="/mB7YemdGg.html"><i class="icon-link" style="color:#36454f"></i></a>
      <p>Alla lunga ogni morale risulta
stucchevole, oppure riesce a fare dell’Io uno spirito <em>adagiato</em>.
La regola
smette di dare noia quando ci entra nella ossa, quando <em>diventiamo</em> regola. Ma
come è possibile vivere
senza regole morali, senza la tavola del bene e del male? Le filosofie, da
buone mercanti, promettono l’ordinamento di tutte le
cose, tra cui l’agire umano, ma promettono ciò che non sanno mantenere, perché <em>non possono</em> mantenere.
E’ il modo di giocare a fare del giocatore un artista, esperto nell’<em>arte di
vivere</em>. Basta essere pari al compito d’avere un proprio stile. Vogliamo per
noi ingredienti di
qualità: vogliamo il Sì alla vita, vogliamo freddo ottimismo.
Vogliamo la lucidità
del dubbio, affinché la verità non sia mai sola.</p>

  </article>
  

  
  <article>
      <h1>Incontinenze</h1>
      <time>07 Apr 2013</time>
      <a href="/4MwdOuMvc.html"><i class="icon-link" style="color:#36454f"></i></a>
      <p>Nel parlare di sé a vanvera, senza cioè che sia questo lo scopo preciso, si siede in una posizione instabile, come la matita sulla sua punta. Facilmente si scivola nel lamento (<em>così fan tutte le vittime della vita</em>) o, in opposta direzione, in quella esaltazione di fatti ed emozioni vomitate dal frivolo compiacimento di sè, che di tanta gloria si è invece affamati. Vogliamo essere importanti, vogliamo ammirazione ed invidia. Non può non strappare un sorriso l’idea bislacca di far della propria morale un principio dotato di universalità, quando invece tutto ciò che è morale è per necessità <em>locale</em>, nel tempo e nello spazio, e soggettivo, è anche il frutto di una <em>realtà personale</em>. Si può parlare di sé anche parlando d’altro, con pudicizia, con la dovuta depurazione. In fondo che cos’é un pensiero se non il risultato di una digestione? A chi non si trattiene: è forse perché non si ha ancora imparato a farlo? Si ricordi che sono i più piccini ad essere incontinenti.</p>

  </article>
  

  
  <article>
      <h1>Del matrimonio</h1>
      <time>02 Dec 2012</time>
      <a href="/sAO5UXfLG.html"><i class="icon-link" style="color:#36454f"></i></a>
      <p>Da un’altezza che permetta una visione d’insieme, del matrimonio si può pensare
anche questo: che sia un reciproco dispetto, il dettaglio di una paura. Due
amanti si promettono vicinanza sino alla morte nel segno di un amore eterno,
spaventa così tanto la vita? Per stare insieme non basta voler stare insieme?
Non basta, e si ricorre ad un vincolo religioso e civile.
Per inciso, solitamente il cane va in catena quando se ne teme la fuga. Qualcuno potrebbe
obiettare riferendosi ai benefici economici, ebbene questi sono mezzucci
innanzi all’attentato commesso nei confronti della coppia. Ma una certezza c’è:
a qualcuno piace stare in gabbia, fa sentire più sicuri…</p>

  </article>
  

  
  <article>
      <h1>Buone ragioni</h1>
      <time>02 Dec 2012</time>
      <a href="/iCZilkh0s.html"><i class="icon-link" style="color:#36454f"></i></a>
      <p>C’è forse una sola buona ragione per la cattiveria, e cioè il far valere la propria voce su questioni attraverso cui si è <em>già passati</em>. La durezza nello schiacciare con il peso dell’esperienza: questo è sano. Nessun principio, bensì poche indicazioni date con la precisione del bisturi. E’ questo il caso in cui non c’è bisogno di inscenare sicurezza di sé, la finta padronanza, ed è l’unico in cui una tal determinazione meriti serietà.</p>

  </article>
  

  
  <article>
      <h1>Touché</h1>
      <time>02 Dec 2012</time>
      <a href="/6V0gKQUlo.html"><i class="icon-link" style="color:#36454f"></i></a>
      <p>La morale, in quanto tale, assume che l’uomo goda di libera scelta. Ogni
moralista che, oltre a dettare legge, neghi anche il libero arbitrio, ha fatto
male i suoi conti.</p>

  </article>
  

  
  <article>
      <h1>Principio d'omogeneità</h1>
      <time>15 Apr 2012</time>
      <a href="/kOzUNfnng.html"><i class="icon-link" style="color:#36454f"></i></a>
      <p>Per una qualche pretesa legge universale d’equilibrio,
l’uomo desidera che il suo prossimo sia circa nelle proprie medesime condizioni.
In fondo all’animo, egli augura successo o disgrazia a seconda che lui stesso
si ritenga in buona o cattiva sorte.
Questo può servire più per comprendere sé che per giudicare gli altri.</p>

  </article>
  


    <!--<a href="#top">Back to the top</a></p>-->
    </div>
    <!--
    <script>
    $(.head).ready(function(){
      $('a[href=#top]').click(function() {
        $('html, body').animate({scrollTop: 0}, 'slow');
        return false;
      });
    });
    </script>
    -->
    </body>
</html>
