---
layout: post
post: true
title: Moralis
---
La legge morale è figlia della lotta per la sopravvivenza, poiché un mondo
costante è un mondo *semplice*. Un ambiente dalle leggi note non
spaventa, rappresenta una base sicura dove crescere, dove prosperare. La morale
è il tentativo di immobilizzare l'universo uomo, affinché risulti più semplice
all'uomo stesso, meno spaventoso perché meno imprevedibile. Ed invero la morale
non è altro che questo: l'uomo che impone leggi a se stesso, l'uomo che vuole
fare dell'uomo una bestia domestica ed abitudinaria; in ultima analisi: il suo
tentativo di conoscersi, di fissarsi una volta per tutte nelle *leggi di natura*.
Quel che va fatto e quel che non va fatto, ossia quel che uomo è e quel
che uomo non è, ed allora parliamo di umano e disumano. L'etica è in primis una
commedia.
