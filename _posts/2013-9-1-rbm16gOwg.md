---
layout: post
post: true
title: Il mattino
---
L’espressione “vivi come fosse il tuo ultimo giorno” è indegna di una qualsiasi considerazione, perché è sì capace di stuzzicare lo spirito, ma non approda a nulla. Tuttavia desidero offrire una parafrasi, decorata come domanda da rivolgere a se stessi: *continuerei a fare ciò che ogni giorno faccio pur sapendo di avere ancora pochi giorni di vita?* Se così fosse, allora è amore per la vita e per la sua ineluttabile estraneità a qualsiasi calcolo. L’esortazione è alla coerenza verso se stessi, non siamo qui per sopportare di vivere.