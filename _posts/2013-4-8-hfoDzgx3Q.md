---
layout: post
post: true
title: Filosofia dinamitarda
---
La filosofia dinamitarda fa gran bene, alleggerisce lo spirito giacché non pensa ad
altro che a distruggere ciò che, in fondo, non appartiene alla nostra
fisiologia.
In questo senso è una forma di tutela, trattiene lo spirito dal *credere*, dal
prendere quel che è bell'e pronto. La filosofia dinamitarda non cerca la
verità, non vive nella realtà, non vuole migliorarsi, non assegna torti o
ragioni, non pretende d'esser giusta, non ha identità e valori, non scende a
compromessi, non ama e non odia, non viene prima e non viene dopo. La filosofia
dinamitarda non ha di questi bisogni, perché già trabocca di spirito.
Distruggere è il suo solo lavoro, sbugiardare senza pietà.
