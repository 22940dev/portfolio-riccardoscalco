---
layout: post
post: true
title: Il mio cane
---
E’ così *diverso* vivere il proprio cane come un membro della famiglia che per qualcuno è considerato *sbagliato*. Il cane non è un figlio e non è un fratello, è una esperienza nuova, e così forte da rendervi diversi. Ma questo vale solo se *si vive* il proprio cane, cioè se si sta in *stretta convivenza*. Due vite ossessivamente sovrapposte, questo comporta il cane. E chi non è pronto e non vuole questo, non è pronto e non vuole il cane. Vorrei sottolineare un semplice fatto troppo spesso trascurato, e cioè che il cane non è un uomo, e in quanto non uomo non è attendibile nessuna relazione che rispecchi le relazioni tra uomini. Con il cane ci vuole un unico ingrediente, ma il più costoso, ci vuole il  tempo passato assieme. Sarà la vita convissuta e le emozioni condivise a fare di voi due complici nel gioco della vita.
