---
layout: post
post: true
title: Vite sospese
---
Mi è stato detto che *vivo sospeso*, nel vuoto, con nulla che mi sostiene. Avrebbe voluto essere una critica alla mia emancipazione dai concetti assoluti. Non ho bisogno di princìpi guida quali “Dio”, “Verità”, “Realtà”, ergo vivo sospeso, perché non c’è nulla su cui mi poso. Ammetto che l’immagine mi piace, cionondimeno rimane errata. Capita che baso la mia vita sulla salute, sugli affetti, sull’amicizia, lo studio... Questo fa di me una persona più semplice, perché manco della complessità che invece contraddistingue i sacerdoti del Supremo. Sono uno spirito alleggerito, che per i più pesanti sembra fluttuare.
Mi è stato detto anche che ho torto, ma qui si trascura il fatto che non ho alcuna intenzione di aver ragione. Non ho una bandiera e non ho nulla da difendere, avere l’approvazione della gente non rientra nelle mie ambizioni e, lo ripeto, ho disimparato ad aver bisogno di una sola verità.
