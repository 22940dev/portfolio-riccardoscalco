---
layout: post
post: true
title: Il genio della Chiesa
---
La Chiesa è il precursore delle moderne tecniche di marketing, in ciò essa ha
dettato il futuro.
Per il prete la Vita stessa è una merce di scambio: se la pecorella vivrà
secondo
la via morale dettata dal buon pastore allora ella guadagnerà
una nuova esistenza, *migliore* dell'unica vera
vita in suo possesso. Il nuovo prodotto è *sempre*
migliore del suo predecessore, ed è questo il revival di una storia già sentita
che fa del consumatore moderno l'evoluzione del cristiano tipo.
E così capita che la pecorella indottrinata si compri la vita eterna con la
serena compiacenza di un babbeo.
E la Chiesa è andata oltre, ha fatto della preghiera un martellante assalto alla psiche: ripetizioni identiche a
intervalli regolari, in altri termini *pubblicità*. Cambia il contenuto ma rimane
la forma, rivelatrice ultima della natura del messaggio.
Le promesse di felicità vogliono una vita in scala di grigi, giacché è necessario prima
soffrire per poi gioire, e morire
per poi rinascere. Occorre cioè creare il *bisogno della felicità*, questo
lo si induce generando un'immagine di vita storpiata, non
corrispondente all'ideale, al modello offerto, l'unico possibile.
Le nostre sono vite difettate, lontane dal meglio, dal giusto, dal bello e dal
vero, sono vite poco meritevoli, sono vite che dovrebbero ricominciare.
