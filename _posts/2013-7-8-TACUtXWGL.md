---
layout: post
post: true
title: Inespressioni epistemiche
---
Si potrebbe pensare che il pensiero scientifico non sia in fondo che un processo di *emendazione dall'errore*, una sorta di continua revisione del linguaggio: un cucire la trama là dove c'è lo strappo, un allentare dove tira, uno stringere dove non serve ed un creare dove manca. Ma in una tale visione manca un ingrediente peculiare del processo conoscitivo, ossia l'interpretazione dell'errore non come difetto ma come latenza, come *inespressione*. Dove c’è l'errore c'è lavoro - così pensa lo scienziato, egli non fugge l’errore bensì lo rincorre! E volendo fare giustizia, l’espressione "errore" è infelice, in questo contesto è sinonimo di *incoerenza* non di sbaglio.