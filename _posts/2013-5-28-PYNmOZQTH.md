---
layout: post
post: true
title: Nudità della natura
---
L'uomo veste la natura, con abile sartoria adatta la maglia al profilo sfuggente della capricciosa Signora, e confeziona abiti su misura che tirano e strappano non appena essa abbandona la posa. Una veste per ogni occasione, ora rigida e rigorosa, ora più elastica ed ambigua, libera nel movimento. E nell'indaffarato ricercare nuove stoffe e stili, l'uomo dimentica che sotto la maglia *la natura è nuda*. Il paziente levigare del tempo nasconde cuciture e rattoppi, logora il tessuto ed assuefà la vista; induce a pensare che la Signora sia nata con le sue vesti, promuovendo così le leggi a *leggi di natura*.
